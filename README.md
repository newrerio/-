# 偓佺
### 偓佺餌鬆，體逸眸方。足躡鸞鳳，走超騰驤。遺贈堯門，貽此神方。盡性可辭，中智宜將。  
偓佺者，槐山採藥父也，好食鬆實，形體生毛，長數寸，兩目更方，能飛行逐走馬。以鬆子遺堯，堯不暇服也。鬆者，簡鬆也。時人受服者，皆至二三百歲焉。  

# 商丘子胥
### 商丘幽棲，韞櫝妙術。渴飲寒泉，飢茹蒲朮。吹竽牧豕，卓犖奇出。道足無求，樂茲永日。
商丘子胥者，高邑人也，好牧豕吹竽。年七十不娶婦，而不老。邑人多奇之，從受道，問其要。言但食朮、菖蒲&根，飲水，不飢不老如此。
傳世見之，三百餘年。貴戚富室聞之，取而服之，不能終歲輒止，慢矣。謂將復有匿術也。

# 菖蒲&
### 味辛，溫。主風寒濕痹,咳逆上氣。開心竅，補五臟，通九竅，明耳目，出聲音。主耳聾，癰瘡。溫腸胃，止小便利。久服輕身，不忘不迷惑，延年，益心智，高年不老。

# 昌容
### 殷女忘榮，曾無遺戀。怡我柔顏，改華標蒨。心與化遷，日與氣煉。坐臥奇貨，惠及孤賤。
昌容者，常山道人也，自稱殷王子。食蓬*根，往來上下，見之者二百餘年，而顏色如二十許人。能致紫草，賣與染家，得錢以遺孤寡，歷世而然，奉祠者萬計。

# 蓬*
### 味酸，平。主安五臟，益精氣，長陰令堅，強志倍力，有子。久服，輕身、不老。一名復盆。生平澤。 


